- **Elektronický inteligentný kvetináč**
	- Diplomová práca
	- [Link na CRZP](https://opac.crzp.sk/?fn=detailBiblioFormChildOD0DK&sid=EC7951772ACC837B5F7DC2A56A1E&seo=CRZP-detail-kniha)
	- Abstrakt
		- Diplomová práca sa zaoberá problematikou návrhu elektronického inteligentného kvetináča po stránke hardvéru a softvéru. Do značnej miery rozoberá výber vhodného hardvéru pre elektronický kvetináč a poukazuje na viacero variantov použiteľných senzorov merania pôdnej vlhkosti, ktoré sú vhodné pre elektronický kvetináč svojimi vlastnosťami. U daných senzorov pôdnej vlhkosti poukazuje na ich výhody a prípadné nedostatky. Okrem návrhu vhodného hardvéru elektronického kvetináča rozoberá aj návrh firmvéru pre takéto zariadenia a taktiež aj návrh používateľského softvéru. Rieši problematiku komunikácie cez rádiový komunikačný modul s návrhom vlastného protokolu na prenos dát. Opisuje možnú tvorbu firmvéru elektronického kvetináča v jazyku C/C++ pre vybraný typ riadiaceho mikrokontroléra elektronického kvetináča. Tiež popisuje návrh architektúry používateľského programu aj s jeho vetvenou štruktúrou v jazyku C#.
- **Riadenie inteligentného skleníka**
	- Diplomová práca
	- [Link na CRZP](https://opac.crzp.sk/?fn=detailBiblioFormChildE7GQF&sid=FE42652C724A629CC6664F24874B&seo=CRZP-detail-kniha)
	- Abstrakt
		- Obsahom tejto diplomovej práce je návrh riadeného inteligentného skleníka. V teoretickej časti je stručne popísaný účel skleníkov, definuje sa tu čo je inteligentný skleník, aké funkcie nám môže ponúknuť a aké sú jeho výhody v súčasnosti. V časti práce s názvom návrh inteligentného skleníka je vyšpecifikovaný materiál použitý pri výstavbe, vypracovaný grafický návrh skleníka a je popísané, aké komponenty by mal obsahovať inteligentný skleník, aby bol riaditeľný. Ďalšia časť sa venuje elektrickej časti skleníka, kde je zobrazená bloková schéma spolu s elektrickou. Následne je podrobne popísaná samotná realizácia inteligentného skleníka, čiže je tu popísané vyhotovenie konštrukcie, postup pri zapájaní jednotlivých komponentov a prezentovaný je aj program, ktorý riadi celý inteligentný skleník.
- **Inteligentný skleník**
	- Diplomová práca
	- [Link na CRZP](https://opac.crzp.sk/?fn=detailBiblioFormChildQ7L9J&sid=ECC3D3F0B3159C4F311EEC027BE4&seo=CRZP-detail-kniha)
	- Abstrakt
		- Hlavným cieľom práce je analýza strojového učenia a jej možné nasadenie pre automatizáciu úpravy prostredia v existujúcom hardvérovo-softvérovom riešení monitorovania a riadenia prostredia. Toto riešenie predstavuje skleník, na ktorý sú napojené senzory pre monitorovanie vlastností prostredia a komponenty na jeho úpravu. Skleník podporuje režim automatického a manuálneho riadenia. Automatický režim úpravy teploty, vlhkosti prostredia skleníka je implementovaný pomocou strojového učenia, ktorý ovláda ventiláciu a zavlažovanie. Súčasťou softvérového riešenia bola webová aplikácia, ktorá slúži ako používateľské rozhranie na kontrolu akuálnych a predchádzajúcich stavov skleníka a pre nastavovanie cieľových hodnôt úprav prostredia. Aplikácia bola rozšírená pridaním nových funkcií manuálnej úpravy prostredia a vylepšením zobrazovania a filtrovania monitorovaných dát.
- **IoT systém na podporu pestovania rastlín**
	- Bakalárska práca
	- [Link na CRZP](https://opac.crzp.sk/?fn=detailBiblioFormChildOC8H1&sid=4B1C4D75B6D4960DFEA405FA792C&seo=CRZP-detail-kniha)
	- Abstrakt
		- Bakalárska práca je zameraná na použitie technológií internetu vecí a ich použitie pri návrhu riešenia v oblasti inteligentných kvetináčov. Je rozdelená do viacerých kapitol, v ktorých je pozornosť venovaná formám uplatnenia technológií internetu vecí, histórii jeho vývoja. Následne sú popísané jednotlivé komponenty, ktoré boli použité na návrh konkrétneho systému a popis vyhotovenia navrhnutého kvetináča. Toto riešenie sa skladá z viacerých častí, obsahuje hardvérovú aj softvérovú zložku, pričom na správne fungovanie systému sú priblížené aj niektoré postupy výroby vlastných súčiastok. Výsledkom je nízko nákladová sústava samozavlažovacieho kvetináča so sprievodnou aplikáciou a databázovou časťou na cloud-e.
- **Autonómny systém pre izbové rastliny**
	- Bakalárska práca
	- [Link na CRZP](https://opac.crzp.sk/?fn=detailBiblioFormChildCCHUO&sid=7E432E204D1F6C329855823802D8&seo=CRZP-detail-kniha)
	- Abstrakt
		- V tejto práci som navrhol rámec, ktorý dokáže zhromažďovať údaje identifikované so skleníkovým prostredím a stavom výnosov a automaticky riadiť systém vzhľadom na zhromaždené údaje. Vďaka pravidelnému pozorovaniu podmienok má táto štúdia dôvod na zabezpečenie spojenia medzi príznakmi senzorov a referenčnými odhadmi. Riadiace programovanie poskytne informácie o prebiehajúcej show. Prostredníctvom dlhodobého fungovania a funkčného využívania sa ukázalo, že framework má množstvo zaujímavostí. Na monitorovanie prostredia vo vnútri skleníka sa zohľadnili rôzne parametre, ako je svetlo, teplota, vlhkosť, vlhkosť pôdy atď. pomocou rôznych senzorov, ako je snímač teploty a vlhkosti DHT22, LDR, senzor vlhkosti v háji atď., ktoré budú prepojené s mikrokontrolérom. Ide o systém s uzavretou slučkou, ktorý vykoná riadiacu činnosť na úpravu teploty, vlhkosti, intenzity svetla a vlhkosti pôdy, ak sa vyskytnú nežiaduce chyby (vysoká/nízka).